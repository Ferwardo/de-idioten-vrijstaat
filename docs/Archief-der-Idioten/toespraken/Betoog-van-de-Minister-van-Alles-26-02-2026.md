Mijne Eerwaarde en Geëerde Buriku

Vandaag spreek ik tot u met een hart dat brandt van verontwaardiging, een geest vastberaden en een stem die de ernst van onze situatie verkondigt. De afgelopen drie maanden hebben onze Vrijstaat in een constitutionele crisis geslingerd die geen enkele Idioot kan negeren. Het decreet van Buriku de Eerste Minister was bedoeld als een hopelijke oplossing voor dit probleem - een stap die moed toont, maar waarvan de rechtmatigheid en gevolgen vragen oproepen: beschermt het onze Natie... of ondermijnt het haar fundamenten?

Sommige intenties in dit decreet zijn bewonderenswaardig, zoals het waarborgen van de privacy van onze medeburgers. Maar laten we ons niet verblinden door schijnbare deugden! Dit decreet bevat maatregelen die een directe aanval vormen op onze democratie en op onze Grondwet. Dit is geen kleine misstap. Dit is een brutale ondermijning van alles waar wij voor staan.

Weleerwaarde leden, ... ik vraag u: wat is één van de heiligste principes van onze Vrijstaat? De Scheiding der Machten! Een grondvest dat zo diep verankerd is in onze Grondwet dat een volledig hoofdstuk eraan gewijd is. En toch, met dit decreet, wordt dit principe op het spel gezet. Artikelen 6 en 7 van onze Grondwet worden met voeten getreden. Twee weleerwaarde leden krijgen de macht om, zonder enige inspraak van deze Volksvergadering, wetten te maken of te vernietigen, macht die hen nooit wettelijk toekwam.

Dit gebeurde in het duister, in het geheim, ongrondwettelijk en ontransparant. Een kwaadwillig element in onze vergadering schonk macht aan deze weleerwaarde leden zonder medeweten van anderen — iets waarvoor ondubbelzinnig een Grondwetswijziging vereist is.

Artikel 1bis van onze Grondwet stelt duidelijk: "Aanpassingen van de Grondwet moeten per motie worden goedgekeurd, UNANIEM en VOLTALLIG." In theorie zou ik, volgens artikel 4 GW, alle leden van het kwaadwillige element moeten doorverwijzen naar een Volksjury en Tribunaal voor Hoogverraad. Maar wij zien nu allen dat het systeem hervormd moet worden; het rechtsapparaat, dat deze crisis mede heeft doen ontstaan, moet sterker, transparanter en rechtvaardiger worden gemaakt. Het is duidelijk. Hervorming is geen optie; het is een noodzaak.

Vandaag zijn handelingen nodig. Handelingen die ik zal uitvoeren om de Vrijstaat te herstellen:

Ontslag van Substituten Travers en Jokari: Gezien jullie nooit benoemd zijn op mijn verzoek volgens artikel 3 van de wet van 10 augustus 2025 inzake de structuur en organisatie van het Ministerie van Alles, en het decreet dat jullie tot Substituut maakte vernietigd is, ben ik bevoegd jullie op staande voet te ontslaan. De Natie buigt niet voor twee mogelijke autocraten zonder instemming van de volledige Volksvergadering.

Aanstelling van Buriku de Eerste Minister als Substituut van Landsverdediging en Interne Veiligheid: Ik stel hem hierbij officieel aan in deze functie en geef hem de opdracht om, volgens artikel 3 van de Militiewet, het jaarlijkse rappel inclusief de kruistocht naar Scherpenheuvel te organiseren. Dat hij waarschijnlijk zelf niet kan meedoen, lijkt mij nog wel grappig.

Hervorming van het rechtsapparaat: Vandaag zal ik ingrijpende hervormingen voorstellen om toekomstige machtsmisbruiken te voorkomen en om het fundament van recht en gerechtigheid te versterken, alsook ons rechtsapparaat eerlijker te maken voor al onze landgenoten.

Verwerping van het decreet: Ik pleit dat de Volksvergadering de motie van Buriku de Pontifex Maximus om het decreet tot wet te stemmen naar de prullenbak verwijst. Het bedreigt onze democratie, ondermijnt de rechtsorde, en maakt willekeurige vrijstellingen mogelijk. Wij zullen dit niet accepteren! Wij zullen dit niet toestaan! Het vrijwillig maken van het betalen van de Geldboetes en de vervanging hiervan staan er enkel in, of dit lijkt toch zo naar mijn mening, omdat één van mijn weleerwaarde medeleden zich er niet mee kan vinden dat hij wel berecht is en een collega lid dan weer niet. Er is echter nieuw bewijs opgedoken in de zaak tegen dit collega lid en de zaak zal dus opnieuw worden geopend, de akte van inbeschuldigingstelling is reeds verstuurt naar Buriku de Linker.

Indien dit decreet desondanks tot wet wordt gemaakt... dan zal alle hoop op gerechtigheid en rechtstaat verloren zijn. Indien dit gebeurt, kan ik niet langer mijn Grondwettelijke eed naleven en ik zal in dat geval dan ook mijn ontslag aanbieden aan de Eerste Minister.

Moge God de Omnissiah en Harambe de Profeet ons in hun zegen omsluiten, onze zonden vergeven en onze Vrijstaat behoeden voor verder onheil.

Op den zesentwintigsten dag van Februari, in het jaar des Heeren tweeduizend zesentwintig.

Buriku Secretaris, de Corrupte Minister van Alles de heer Snetjes