_Aan alle idioten, die zijn of nog zullen komen, TABÉ._

_De volledige Volkvergadering heeft unaniem en met één stem besloten:_

--------------------------
Als titel V van de Grondwet worden volgende artikelen aangenomen.

#### Art. 51
Een fysieke groet zal een handdruk zijn met de linkerhand op even dagen en met de rechterhand op oneven dagen. De Linker groet altijd met de linkerhand.

#### Art. 52
De officiële handtekening van een Idioot is een voetafdruk.

#### Art. 53
Het Rijkswapen zal de Opposum met een cowboyhoed zijn. De kenspreuk zal "Be rootin, be tootin, and by god be shooting but most of all be kind" zijn.

#### Art. 54
Het Volkslied zal [Hatsune miku ievan polkka](https://www.youtube.com/watch?v=widZEAJc0QM) zijn. Indien een Idioot het Volkslied meezingt zal hij met een prei moeten zwaaien.

#### Art. 55
De nationale klederdracht zal het groot en het klein uniform zijn.

#### Art. 55bis
Het groot uniform bestaat uit een donker kostuum, groot galatenue of smoking waarbij op de linkerschouder de trapezium wordt gedragen.

De trapezium zal 80 cm hoog zijn, een lange zijde van 260 cm hebben en een korte zijde van 100 cm hebben.
De trapezium wordt met de lange zijde gedragen naar de nek toe.

#### Art. 55ter
Het klein uniform bestaat uit stadkledij, een kostuum of galatenue waarbij op de linkerschouder de tab wordt gedragen. 
Indien een galatenue wordt gedragen wordt de tab onder het linker schouderstuk gedragen.

De tab zal een rechthoek van 15 cm bij 30 cm zijn.

#### Art. 55quater
Het trapezium en de tab zullen uit kwalitatieve wol vervaardigd worden.

Het trapezium en de tab zullen purper zijn voor leden van de Volksvergadering.
Het trapezium en de tab zullen wit zijn voor alle andere idioten.

De leden der kamers voegen 4 gulden kwastjes toe aan elke korte zijde van hun tab.

De mandaat pin wordt op het trapezium en de tab over de linkerborst gedragen.

#### Art. 55quinquies
Het groot uniform wordt door alle aanwezigen gedragen bij: 

* Alle fysieke strafzaken of grondwettelijke geschillen waar een tribunaal voor bijeen geroepen wordt
* De fysieke intreding van een nieuw lid in de Volksvergadering
* Een fysieke bijeenkomst waar een Voorzitter, de Eerste Minister of de Minister van Alles dit voorschrijft

Het klein uniform wordt gedragen door:

* De Linker, de Procureur, de Secretaris en de raadsmannen van de partijen bij een fysieke zaak
* Iedereen aanwezig bij de fysieke intreding van een nieuw lid in de Andere Volksvergadering, uitgezonderd het nieuwe lid, deze draagt het groot uniform
* Iedereen tijdens een fysieke vergadering van de Volksvergadering of de Andere Volksvergadering

#### Art. 55sexies
Hiernaast dragen sommige mandaathouders en dignitarissen nog extra regalia bij hun groot en klein uniform.

De Voorzitter van de Volksvergadering en de Voorzitter van de Andere Volksvergadering dragen elk de Stok der Sprekers om het lid aan te duiden die op dat moment het woordt heeft.
De Stok zal bestaan uit een eikenhouten cilinder van 50cm lang met een diameter 3 cm. De uiteinden zullen verstevigd worden met gouden (of goudkleurige), voor de Voorzitter van de Volksvergadering, of messing, voor de Voorzitter van de Andere Volksvergadering, hulsen.

De Linker draagt het Wetboek der Idioten. 
Het Wetboek zal een in leer gebonden boek zijn dat alle wetten bevat sinds voor de start van de zitting.

De Eerste Minister en de Minister van Alles dragen een wandelstok.
De wandelstok van de Eerste Minister zal [deze](https://www.celticwebmerchant.com/nl/houten-wandelstok-met-knots.html) of een equivalente knots-wandelstok zijn.
De wandelstok van de Minister van Alles zal een Shillelagh zijn.

De Pontifex Maximus zal een eikenhouten kruisstaf dragen. De staf zal ten minste 10 cm langer zijn dan de Pontifex Maximus en een diameter hebben van 3 cm.

#### Art. 56
De nationale feestdagen zullen 1 april en 11 september zijn.

--------------------------

_Buriku Eerste Minister Cianci Baklava Feta_

_Op den ``<Datum>``_