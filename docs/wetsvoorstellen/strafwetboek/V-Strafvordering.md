# V. Strafvordering

## Ia. Strafonderzoek

#### {article}
Iedere persoon mag aangifte doen van een strafbaar feit bij het Ministerie van Alles.

#### {article}
Het Ministerie van Alles is exclusief bevoegd tot het uitvoeren van het strafonderzoek. De Linker houdt toezicht over het wettelijk verlopen van het onderzoek.

#### {article}
Een onderzoek wordt opgestart zodra een strafbaar feit vermoed wordt, hetzij op klacht, hetzij ambtshalve.

#### {article}
Het Ministerie van Alles mag een verdachte of getuige verhoren. De verdachte moet vooraf worden geïnformeerd over zijn rechten.

#### {article}
Een huiszoeking vereist voorafgaande toestemming van de Linker, tenzij er sprake is van flagrante delicten.

#### {article}
Voorwerpen die in verband kunnen staan met een misdrijf mogen in beslag worden genomen. De betrokkene ontvangt hiervan een proces-verbaal.

#### {article}
Het Ministerie van Alles mag gebruik maken van observatie, camerabeelden, telefoontap en IT-onderzoek, mits machtiging van de Linker.

#### {article}
Lichamelijke onderzoeken of afnames (zoals DNA) mogen slechts plaatsvinden met toestemming van de Linker, tenzij de betrokkene schriftelijk instemt.

#### {article}
Een verdachte mag niet langer dan 48 uur worden vastgehouden zonder tussenkomst van de Linker.

#### {article}
Bij ernstig vermoeden van gevaar op recidive kan het Ministerie van Alles een tijdelijk contactverbod of locatieverbod opleggen met rechterlijke bekrachtiging binnen 72 uur.

#### {article}
Het lopend strafonderzoek is vertrouwelijk. Ongeautoriseerde openbaarmaking is strafbaar als wanbedrijf.

## Ib Vervolging

#### {article}
De Procureur is belast met de vervolging van strafbare feiten en vertegenwoordigt de maatschappij bij de Linker.

#### {article}
De Linker beoordeelt of vervolging opportuun is op basis van de akte van inbeschuldigingstelling opgesteld door het Ministerie van Alles.
Hierbij wordt rekening gehouden met het maatschappelijk belang, de ernst van het feit en de persoon van de verdachte.

#### {article}
De verdachte wordt door de Griffier opgeroepen met vermelding van het feit, plaats, datum van de zitting en zijn rechten.

#### {article}
Het volledig strafdossier wordt minstens twee weken vóór de zitting ter beschikking gesteld van de Linker, de Procureur, de verdediging en de burgerlijke partij indien die er zijn.

## Ic. Strafproces

#### {article}
Het proces voor een overtreding of een wanbedrijf, uitgezonderd diegene bedoeld in lid 1 Art.2 III Sw., zal als volgt verlopen:

1. De overdracht van het dossier aan de Linker, de Procureur, de beklaagde, en indien aanwezig de burgerlijke partij.
2. De voorlezing van de akte van inbeschuldigingstelling door de Griffier.
3. De ondervraging van de beklaagde door de Linker, de Procureur en de verdediging in die volgorde.
4. De ondervraging van de mogelijke getuigen door de Linker, de Procureur en de verdediging in die volgorde.
5. Vordering van de burgerlijke partij indien die er is.
6. Strafvordering van de Procureur.
7. De verdediging van de beklaagde.
8. Uitspraak van het vonnis door de Linker.

#### {article}
Een proces voor een overtreding mag volledig schriftelijk worden uitgevoerd. 
De Procureur, de burgerlijke partij en de beklaagde dienen ten laatste twee weken na het versturen van de dagvaarding hun conclusies door te sturen aan de Linker.

De Linker zal hierna een vonnis vellen ten hoogste twee weken na het ontvangen van de laatste conclusies.

De Linker kiest of een proces schriftelijk of mondeling wordt uitgevoerd.

#### {article}
Het proces voor een misdaad, een wanbedrijf bedoeld in lid 1 Art.2 III Sw. of bedoeld in artikelen 11 en 39 van de Grondwet zal als volgt verlopen:

1. De samenstelling van het tribunaal. De twee bijzitters worden gekozen door de Linker of de Voorzitter van de Volksvergadering afhankelijk van wie het tribunaal voorzit.
2. De overdracht van het dossier aan het tribunaal, de Procureur, de beklaagde, en indien aanwezig de burgerlijke partij.
3. De neerlegging van de lijst van getuigen bij de Griffier.
4. De voorlezing van de akte van inbeschuldigingstelling door de Griffier, indien van toepassing.
5. Het verhoor van de de beklaagde door de voorzitter van het tribunaal.
6. De voorlezing van de lijst van getuigen van de Procureur, de burgerlijke partij en de verdediging door de Griffier.
7. De eedaflegging van de getuigen.
8. Het verhoor van de mogelijke getuigen door de Procureur, de burgerlijke partij en de verdediging in die volgorde.
9. Strafvordering van de Procureur.
10. Pleidooien van de burgerlijke partij.
11. Pleidooien van de verdediging.
12. Het laatste woord van de beklaagde.
13. De eventuele repliek van de Procureur, burgerlijke partij en opnieuw het laatste woord van de beklaagde.
14. De beraadslaging van het tribunaal over de schuldvraag en straftoemeting.
15. De voorlezing van het arrest door het tribunaal.

#### {article}
Een beklaagde kan ervoor kiezen om gerechtelijk tweegevecht aan te gaan met de burgerlijke partij of de Linker.

De beklaagde bekent hierbij schuld aan de feiten die hem ten laste worden gelegd. Indien de beklaagde het tweegevecht wint, zal hem geen straf worden opgelegd.

De burgerlijke partij of de Linker kunnen een kampioen kiezen om het tweegevecht te voeren.
De burgerlijke partij of de Linker kiezen eveneens de omstandigheden van het tweegevecht.