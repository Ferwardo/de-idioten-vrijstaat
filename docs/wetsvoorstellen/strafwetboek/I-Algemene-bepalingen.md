# I. Algemene bepalingen
## Ia. Beginselen

#### {article}
Niemand kan worden gestraft voor een misdrijf niet in de wet omschreven.

Niemand kan worden gestraft met een straf waarin de wet niet voorziet.

#### {article}
Niemand kan worden bestraft voor een handelen of nalaten dat niet bij wet strafbaar was ten tijde van dat handelen of nalaten.

In geval van wijziging van de strafwet na het plegen van het misdrijf gelden de voor de dader meest gunstige bepalingen.

#### {article}
Het misdrijf, op het grondgebied door Idioten of vreemdelingen gepleegd, wordt bestraft overeenkomstig de bepalingen van de wetten.

Het misdrijf, buiten het het grondgebied door Idioten of vreemdelingen gepleegd, wordt in de Vrijstaat niet bestraft, behoudens in de bij wet bepaalde gevallen.

Het misdrijf is op het grondgebied van de Natie gepleegd wanneer een van de constitutieve of verzwarende bestanddelen ervan materieel op dat grondgebied heeft plaatsgevonden.

#### {article}
De strafwet moet worden geïnterpreteerd volgens de precedenten gezet door de Linker in vorige vonissen.

De strafwet kan worden toegepast op feiten die de wetgever volstrekt onmogelijk kon voorzien ten tijde van haar afkondiging. De Linker zet hierbij het precedent voor de bestraffing.

#### {article}
Niemand is strafrechtelijk verantwoordelijk dan voor zijn eigen gedragingen.

#### {article}
De Volksvergadering heeft het exclusieve recht om gratie te verlenen aan een veroordeelde en zo de resterende straf kwijt te schelden.

#### {article}
Misdrijven worden opgedeeld in drie graden namelijk de

1. Misdaden
2. Wanbedrijven
3. Overtredingen

## Ib. Straffen
#### {article}
Indien een Idioot veroordeeld wordt tot meerdere straffen zullen deze, uitgezonderd de geldboete, na elkaar worden uitgezeten. De geldboete wordt geïnt direct bij het uitspreken van het vonnis.

#### {article}
De Linker kan een straf met uitstel geven indien er verzachtende omstandigheden zijn. De straf zal dan pas uitgevoerd worden indien de veroordeelde éénzelfde of ander misdrijf pleegt van dezelfde of hogere graad.

#### {article}
Een criminele of correctionele straf wordt aanzien als hoofdstraf. Indien een hoofdstraf wordt uitgesproken kan ook een bijkomende straf opgelegd worden.

#### {article}
Een Idioot die hetzelfde misdrijf meerdere malen begaat kan op vraag van de Procureur strenger gestraft worden. 

Voor een overtreding wordt het mogelijk een correctionele straf uit te spreken. Voor een wanbedrijf wordt het mogelijk een criminele straf uit te spreken.
Indien een hoofdstraf wordt uitgesproken zal ook hier het mogelijk zijn om een bijkomende straf op te leggen.

#### {article} Terbeschikkingstelling
De Linker kan een terbeschikkingsstelling opleggen indien deze dit nodig acht ten goede van de openbare orde.

Na het uitzitten van de hoofdstraf zal de veroordeelde onder toezicht komen te staan van de Minister van Alles.
De Minister van Alles beslist uiteindelijk of de terbeschikkingstelling dient uitgevoerd te worden en indien nodig in welke vorm.

De terbeschikkingstelling is een bijkomende straf.

#### {article} Geldboete
De veroordeelde zal een boete betalen tussen 1 en 500 Eurodeals. De geïnde boetes worden bijgehouden door de Ministerie van Alles en worden op het einde van de huidige parlementaire zitting genuttigd door de leden van de Volksvergadering.

Een Eurodeal wordt gedefinieerd als 1 hamburger van McDonalds zonder extras.

Een geldboete boven de 50 Eurodeals wordt aanzien als een correctionele straf.
Een geldboete boven de 100 Eurodeals wordt aanzien als een criminele straf.

In het geval dat een hoofdstraf wordt opgelegd, kan de geldboete ook als bijkomende straf opgelegd worden.

Voor een geldboete is geen terbeschikkingstelling mogelijk.

#### {article} Verbanning
De veroordeelde mag geen contact meer hebben met andere Idioten voor ten hoogste 5 jaar, zei het mondeling of schriftelijk.

Verbanning wordt aanzien als een correctionele straf. Een terbeschikkingstelling duurt ten hoogste 1 maand.

#### {article} Werkstraf
De veroordeelde zal voor ten hoogste 25 uren werken ten goede van het slachtoffer.

De werkstraf wordt aanzien als een correctionele straf. Een terbeschikkingstelling zal ten hoogste voor 2 uur extra werk zorgen.

#### {article} Ontzetting uit de rechten
De veroordeelde verliest zijn grondwettelijke en alle andere bij wet vastgelegde rechten voor ten hoogste 5 jaar.

De ontzetting wordt aanzien als een correctionele straf. Een terbeschikkingstelling duurt ten hoogste 5 jaar.

#### {article} Dwangarbeid
De Idioot veroordeelt tot dwangarbeid voor ten minste 25 uren en maximaal 50 uren werken ten goede van de Natie. Deze uren zullen door het Ministerie van Alles eerlijk verdeeld worden onder de Idioten die hierom vragen.

Dwangarbeid wordt aanzien als een correctionele straf. Een terbeschikkingstelling zal ten hoogste voor 50 uur extra werk zorgen.

#### {article} Zware dwangarbeid
De Idioot veroordeelt tot zware dwangarbeid voor ten minste 50 uren werken ten goede van de Natie. Deze uren zullen door het Ministerie van Alles eerlijk verdeeld worden onder de Idioten die hierom vragen.

Zware dwangarbeid wordt aanzien als een criminele straf. Een terbeschikkingstelling zal voor ten hoogste 100 uur extra werk zorgen.

#### {article} Excommunicatie
De veroordeelde mag, voor de rest van zijn leven, geen contact meer hebben met andere Idioten, zei het mondeling of schriftelijk.

De excommunicatie wordt aanzien als een criminele straf.

#### {article} Burgerlijke dood
De veroordeelde verliest, voor de rest van zijn leven, zijn grondwettelijke en alle andere bij wet vastgelegde rechten.

De excommunicatie wordt aanzien als een criminele straf.

## Ic. Het Proces

#### {article}
Het proces voor een overtreding of een wanbedrijf, uitgezonderd diegene bedoeld in lid 1 Art.2 III Sw., zal als volgt verlopen:

1. De overdracht van het dossier aan de Linker, de Procureur, de beklaagde, en indien aanwezig de burgerlijke partij.
2. De voorlezing van de akte van inbeschuldigingstelling door de Griffier. Deze akte wordt geschreven door het Ministerie van Alles indien bij de doorverwijzing naar het Hof.
3. De ondervraging van de beklaagde door de Linker, de Procureur en de raadsman van de beklaagde in die volgorde.
4. De ondervraging van de mogelijke getuigen door de Linker, de Procureur en de raadsman van de beklaagde in die volgorde.
5. Vordering van de burgerlijke partij indien die er is.
6. Strafvordering van de Procureur.
7. De verdediging van de beklaagde.
8. Uitspraak van het vonnis door de Linker.

#### {article}
Een proces voor een overtreding mag volledig schriftelijk worden uitgevoerd. 
De Procureur, de burgerlijke partij en de beklaagde dienen ten laatste twee weken na het versturen van de dagvaarding hun conclusies door te sturen aan de Linker.

De Linker zal hierna een vonnis vellen na ten hoogste twee weken.

De Linker kiest of een proces schriftelijk of mondeling wordt uitgevoerd.

#### {article}
Het proces voor een misdaad, een wanbedrijf bedoeld in lid 1 Art.2 III Sw. of artikelen 11 en 39 van de Grondwet zal als volgt verlopen:

1. De samenstelling van het tribunaal. De twee bijzitters worden gekozen door de Linker of de Voorzitter van de Volksvergadering afhankelijk van wie het tribunaal voorzit.
2. De overdracht van het dossier aan het tribunaal, de Procureur, de beklaagde, en indien aanwezig de burgerlijke partij.
3. De neerlegging van de lijst van getuigen bij de Griffier.
4. De voorlezing van de akte van inbeschuldigingstelling door de Griffier, indien van toepassing.
5. Het verhoor van de de beklaagde door de voorzitter van het tribunaal.
6. De voorlezing van de lijst van getuigen van de Procureur, de burgerlijke partij en de verdediging door de Griffier.
7. De eedaflegging van de getuigen.
8. Het verhoor van de mogelijke getuigen door de Procureur, de burgerlijke partij en de raadsman van de beklaagde in die volgorde.
9. Strafvordering van de Procureur.
10. Pleidooien van de burgerlijke partij.
11. Pleidooien van de verdediging.
12. Het laatste woord van de beklaagde.
13. De eventuele repliek van de Procureur, burgerlijke partij en opnieuw het laatste woord van de beklaagde.
14. De beraadslaging van het tribunaal over de schuldvraag en straftoemeting.
15. De voorlezing van het arrest door het tribunaal.
