# II. Heffingen

## IIa. Administratieve heffingen

#### {article}
Een administratieve heffing wordt geheven op elke geldelijke straf of schadevergoeding uitgesproken door de Linker.

#### {article}
Een administratieve heffing mag ten hoogste 10% zijn van het verschuldigde bedrag.

## IIb. Vrijwillige heffingen

#### {article}
Indien het Ministerie van Alles ambtshalve een aankoop moet doen voor de Vrijstaat kan deze, indien de aankoop niet volledig gedekt is door de nog openstaande administratieve heffingen, een Aanvraag tot intekening op een Vrijwillige Heffing uitschrijven.

#### {article-bis}
Een Aanvraag tot intekening op een Vrijwillige Heffing zal ten minste bestaan uit:

* Het overblijvende aankoopbedrag na aftrek van de nog openstaande administratieve heffingen.
* Een korte beschrijving van de aankoop.
* De verdeelsleutel tussen de inschrijvers, standaard zal deze \(1/\# inschrijvers\) zijn
* Indien het aankoopbedrag boven de 50 Eurodeals wordt geschat, een vergelijking tussen ten minste drie leveranciers. De beste leverancier wordt gekozen door een objectief punten systeem. Standaard zal dit gebaseerd zijn op de laagste kostprijs.

#### {article}
Elke Idioot zal de Aanvraag tot intekening op een Vrijwillige Heffing ontvangen via fax, briefpost of per postduif indien beschikbaar.

#### {article}
Elke Idioot zal na ontvangst van de Aanvraag tot intekening op een Vrijwillige Heffing een antwoord sturen per fax of briefpost met daarin:

* De volgnummer van de heffing
* Het antwoord van de Idioot, dit kan _ja_ of _nee_ zijn.

Indien niet aan bovenstaand formaat is voldaan is het antwoord niet geldig. Antwoorden op verschillende Aanvragen tot intekening op een Vrijwillige Heffing mogen op hetzelfde blad geschreven worden zolang het dossiernummer duidelijk is voor elke _ja_ of _nee_.

Indien het Ministerie van Alles geen geldig antwoord heeft ontvangen van een Idioot per fax of briefpost vier weken na het versturen van de Aanvraag tot intekening op een Vrijwillige Heffing zal de Idioot aanzien worden als ingeschreven op de heffing.