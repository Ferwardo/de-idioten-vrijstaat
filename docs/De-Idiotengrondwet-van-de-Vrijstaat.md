## I. Constitutionele bepalingen
#### {article}
Deze Grondwet van de Vrijstaat is bindend en kan niet geschonden worden.  

#### {article-bis} 
Aanpassingen van de Grondwet moeten gebeuren per voorgestelde motie zoals andere wetsvoorstellen, maar moeten in de Volksvergadering unaniem en voltallig worden goedgekeurd bij stemming. 

#### {article} 
Nieuwe wetten en moties tot nieuwe wetten moeten met ten minste een twee derde meerderheid goedgekeurd worden.  

#### {article}
De landstalen van de Vrijstaat zijn Nederlands en Engels. 

#### {article}
Deze Grondwet moet door alle inwoners van de Vrijstaat ten volle worden nageleefd, ten straffe van excommunicatie of een andere straf bepaald bij wet. 

#### {article} 
De Grondwet kan noch geheel, noch ten dele worden geschorst. 

## II. De Scheiding der Machten

#### {article}
Alle machten gaan uit van de Vrijstaat. Zij worden uitgeoefend op de bij Grondwet bepaalde wijze. 

#### {article}
De wetgevende macht berust bij de Volksvergadering en de Andere Volksvergadering. 

#### {article}
De uitvoerende macht berust bij de Eerste Minister en de Minister van Alles. 

#### {article}
De rechterlijke macht wordt uitgeoefend door Monseigneur le Juge. 

De arresten en vonnissen worden in naam des Volks uitgevoerd. 

#### {article}
Men mag in geen van de volgende mandaten een bijkomend mandaat op zich nemen: 

_Voorzitter van de Volksvergadering, Voorzitter van de Andere Volksvergadering, de Eerste Minister, de Minister van Alles, Monseigneur le Juge._

Het mandaat van Secretaris kan wel gecombineerd worden met andere mandaten. 

#### {article}
Na een motie van wantrouwen gestemd bij normale 2/3de meerderheid door de Volksvergadering tegen een mandaathouder zal een tribunaal worden opgericht bestaande uit Monseigneur le Juge of de Voorzitter van de Volksvergadering en twee leden van de Kamers. 

Dit tribunaal zal beslissen om wel of niet de betrokken mandaathouder te ontzetten uit zijn mandaat met een unanieme stemming. De mandaathouder heeft hierbij recht op een verdediging door een lid van de Kamers. 

Dit tribunaal moet eerlijk en juist oordelen of de reden waarom de motie van wantrouwen werd aangenomen ontvankelijk is, en of deze aanzet kan geven tot het ontzetten van de mandaathouder uit zijn mandaat. 

#### {article}
Mandaathouders nemen pas bezit van hun verantwoordelijkheden nadat zij, in een vergadering der verenigde kamers, volgende eed plechtig hebben afgelegd in beide landstalen: 

_“Ik zweer getrouwheid aan de Vrijstaat, gehoorzaamheid aan haar Grondwet en haar wetten, en mijn functie uit te oefenen in het exclusieve belang van de Natie._

_I swear fealty to the Freestate, obedience to her Constitution and her laws, and to excercise my function in the exclusive interest of the Nation."_

### IIa. De wetgevende macht
#### {article}
De wetgevende macht van de Vrijstaat is bij grondwet bepaald een tweekamersysteem. 

#### {article-bis}
De Volksvergadering bestaat uit een vast benoemde groep leden. Er gelden volgende bepalingen: 

§1: De Volksvergadering bestaat uit: 

* Branckaerts Jasper 
* De Busser Branco 
* Raeymaekers Jorne
* Snyers Ferre 
* Tilmaccimen Cian 
* Travers Mathias 

§2: Bijkomende leden kunnen maar toegevoegd worden bij unanieme stemming.

#### {article-ter}
De Andere Volksvergadering bestaat uit personen geassocieerd met leden van de Volksvergadering op wie de wetten mogelijks impact hebben. Leden worden toegevoegd aan de Andere Volksvergadering bij verzoek van een lid van de Volksvergadering en na goedkeuring van de Voorzitters van beide Kamers. 

#### {article}
De bijeenkomsten van de Kamers zijn bepaald volgens de grondwet. 

#### {article}
De Kamers komen van rechtswege bijeen ieder jaar, de eerste donderdag van april, behalve wanneer zij reeds voordien door de Voorzitter van de Volksvergadering zijn bijeengeroepen in een buitengewone vergadering.  

#### {article}
De Volksvergadering moet ieder jaar ten minste vier vergaderingen in zitting blijven en voor ten minste één vergadering per kwartaal. De Andere Volksvergadering is een niet-permanent orgaan.  

#### {article}
De zitting wordt door de Voorzitters gesloten. 

#### {article}
Elk lid van de Kamers heeft het recht om hun Kamer in buitengewone vergadering bijeen te roepen. 

#### {article}
De Voorzitters en de Eerste Minister hebben het recht om de Kamers in vergadering te verenigen. 

#### {article}
Men kan niet tegelijk lid zijn van beide Kamers. 

#### {article}
Bij iedere zitting benoemt elke Kamer haar Voorzitter.

#### {article}
Bij iedere zitting benoemt de Volksvergadering de Secretaris. 

#### {article}
De stemmingen geschieden bij naamafroeping. 

#### {article}
Bij stemming dienen de leden hun ongenoegen te uiten indien ze een motie willen verwerpen. Zwijgen tijdens een stemming wordt aanzien als toestemming op de motie. 

#### {article}
Bij moties tot wetsvoorstellen stelt de Volksvergadering commissies aan, die kunnen bestaan uit leden van beide kamers. 

#### {article}
Commissies werken wetsvoorstellen uit binnen een vooraf bepaalde werktijd en presenteren die voorstellen aan de Andere Volksvergadering.  

De Voorzitter van de Andere Volksvergadering bekijkt welke voorstellen impact hebben op leden van de Andere Volksvergadering en onderhoudt een stemming met dergelijke relevante leden.  

Indien goedgekeurd wordt het voorstel aan de Volksvergadering voorgesteld op de eerstvolgende vergadering volgend op het einde van de werktermijn van de commissie. 

#### {article}
Enkel indien een wetsvoorstel impact heeft op een lid van de Andere Volksvergadering zal deze bekeken worden in deze Kamer. 

#### {article}
De Volksvergadering stemt de wetten en kan indien nodig wetsvoorstellen terugsturen naar de commissies, al dan niet met gevraagde aanpassingen. 

### IIb. De uitvoerende macht

#### {article}
Bij iedere zitting verkiest de Volksvergadering de Eerste Minister en de Minister van Alles. 

#### {article}
De ministers zijn lid van één van de Kamers. 

#### {article}
De ministers zijn verantwoordelijk tegenover de Volksvergadering. 

#### {article}
De Eerste Minister bekrachtigt de wetten en kondigt ze af. 

#### {article}
De Minister van Alles staat in voor de uitvoering en opvolging van de wetten en nooddecreten. 

#### {article}
De Eerste Minister kan in tijden van nood speciale decreten uitvaardigen. Deze zijn tien dagen geldig. 

#### {article-bis}
Nooddecreten kunnen enkel door de Kamers worden verlengd. Ofwel per normale vergadering ofwel per buitengewone vergadering kan een korte motie worden voorgesteld om nooddecreten te verlengen. Deze worden per twee derde meerderheid gestemd en moeten worden goedgekeurd door de Voorzitter van de Andere Volksvergadering. 

#### {article-ter}
Nooddecreten zijn geldig tot het begin van de tweede volgende zitting na hun uitroeping, waarop ze aan het begin van de zitting door de Voorzitter worden vernietigd. 

#### {article-quater}
Op verzoek van een lid van de Volksvergadering kan een buitengewone vergadering bijeengeroepen worden om het decreet te vernietigen bij normale 2/3de meerderheid. Deze stemming telt eveneens als een motie van wanvertrouwen, die indien aangenomen leidt tot de procedure zoals beschreven in Art. 10. 

### IIc. De rechterlijke macht

#### {article}
Bij iedere zitting verkiest de Volksvergadering Monseigneur le Juge. 

#### {article}
Er is één Hof voorgezeten door Monseigneur le Juge. Zij behandelt alle zaken. 

#### {article}
Voor elke zaak benoemt Monseigneur le Juge een lid van één der Kamers als de Procureur. De Secretaris treedt op als Griffier. 

#### {article}
Elk vonnis is met een reden omkleed. Het wordt openbaar bekendgemaakt op wijze bepaald door wet. 

#### {article}
De voertaal tijdens zaken zal het West-Vlaemsch en Limburgsch zijn. 

#### {article}
Men kan in beroep gaan tegen een vonnis. De zaak zal dan voor drie leden van de Volksvergadering verschijnen, zei kunnen enkel oordelen over de grondwettelijkheid van het vonnis. 

## III. Basisrechten van Idioten

#### {article}
Elke Idioot heeft het recht op een verdediging tijdens een rechtszaak. 

#### {article}
Er is in de Vrijstaat geen onderscheid van standen. 

De Idioten zijn gelijk voor de wet; zij alleen zijn tot de burgerlijke en militaire bedieningen benoembaar, behoudens de uitzonderingen die voor bijzondere gevallen door een wet kunnen worden gesteld. 

De gelijkheid van vrouwen en mannen is gewaarborgd. 

#### {article}
Het genot van de rechten en vrijheden aan de Idioten toegekend moet zonder discriminatie verzekerd worden. Te dien einde waarborgen de wet en het decreet inzonderheid de rechten en vrijheden van de ideologische en filosofische minderheden. 

#### {article}
De vrijheid van de persoon is gewaarborgd.  

Niemand kan worden vervolgd dan in de gevallen die de wet bepaalt en in de vorm die zij voorschrijft.  

Behalve bij ontdekking op heterdaad kan niemand worden aangehouden dan krachtens een met redenen omkleed bevel van Monseigneur le Juge dat uiterlijk binnen achtenveertig uren te rekenen van de vrijheidsberoving moet worden betekend en enkel tot voorlopige inhechtenisneming kan strekken. 

#### {article}
Geen straf kan worden ingevoerd of toegepast dan krachtens de wet. 

#### {article}
De Idioten hebben het recht vreedzaam en ongewapend te vergaderen, mits zij zich gedragen naar de wetten, die het uitoefenen van dit recht kunnen regelen zonder het echter aan een voorafgaand verlof te onderwerpen. 

Deze bepaling is niet van toepassing op bijeenkomsten in de open lucht, die ten volle aan de politiewetten onderworpen blijven. 

#### {article}
De Idioten hebben het recht van vereniging; dit recht kan niet aan enige preventieve maatregel worden onderworpen. 

#### {article}
Noch belastingen, noch taksen zullen geheven worden op de Idioten. 

## IV. De Gewapende Macht

#### {article}
Het Staande Leger van de Vrijstaat zal bestaan uit de leden van het beroeps- en reservekader van de Belgische Defensie. 

#### {article}
De Militie van de Vrijstaat zal bestaan uit alle weerbare leden van de Natie. 

Zij zullen zichzelf bewapenen en in hun onderhoud kunnen voorzien voor ten minste twee dagen indien zij worden opgeroepen om de Natie te dienen. 

#### {article}
De Militie kan maar onder wapens geroepen worden in tijden van oorlog of via een motie goedgekeurd door de Volksvergadering. 

## V. De Vrijstaat en haar idealen

#### {article}
Een commissie propaganda zal worden opgericht om de artikelen onder deze titel te bepalen. De commissie zal een voorstel doen van een aantal artikelen die onder andere beschrijven welke kleuren onze Natie kiest, wat het Rijkswapen is en wat de kenspreuk en het volkslied van de Natie is. 

Dit voorstel moet ingediend worden bij de Voorzitter van de Volksvergadering ten minste twee weken voor de vergadering volgend op de afkondiging van deze grondwet. 

Het voorstel moet worden goedgekeurd zoals eerder beschreven in artikel 1bis waarna dit artikel automatisch wordt geschrapt. 